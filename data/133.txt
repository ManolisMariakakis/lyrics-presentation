Δρόμο το δρόμο το στρατί,
δρόμο το μονοπάτι,
γαρούφαλο άνοιξ’ η πληγή
κι ήπιαμε αργά το δάκρυ.

Έλα, Χριστέ και κράτα μας
πάντοτε απ’ το χέρι.
Καινούρια στράτα ο Σταυρός,
στο φως μας έχει φέρει.

Δρόμο το δρόμο χτίσαμε
καλύβια, αποκοτιά μας…
Μες στη βροχή, την παγωνιά,
θάψαμε τα όνειρά μας.

Έλα, Χριστέ και κράτα μας
πάντοτε απ’ το χέρι.
Καινούρια στράτα ο Σταυρός,
στο φως μας έχει φέρει.

Οι δρόμοι που τραβήξαμε
μ’ αγκάθια ήταν στρωμένοι.
Τις πόρτες βρήκαμε κλειστές,
ξένοι και προδομένοι.

Έλα, Χριστέ και κράτα μας
πάντοτε απ’ το χέρι.
Καινούρια στράτα ο Σταυρός,
στο φως μας έχει φέρει.
