Ω Χριστέ μου τ’ όνομά Σου
είναι ένδοξο λαμπρό.
Είναι αυτό που εγγυάται
σωτηρία πως θα βρω.
Το προφέραν με λατρεία,
άγγελοι στον ουρανό
Που θαύμασαν όταν είπες
πως θα έρθεις κάτω εδώ.

Προ καταβολής του κόσμου
ο Πατέρας ο καλός
πρόφερε το όνομά Σου
κι αντηχούσε ο ουρανός.
Πώς Σε τύλιξε στη χάρη,
πώς Σε άφησε στη γη
Και Σε είδε κρεμασμένο
στο σταυρό ψηλά εκεί;

Κι ήρθε τώρα τ’ όνομά Σου
και στα χείλη τα θνητά
να το ψάλλω νύχτα – μέρα
με αγάπη και χαρά.
Κι είναι τώρα πια για μένα,
τ’ όνομά Σου    Λυτρωτής
Κύριός μου και μεσίτης,
του θανάτου νικητής.

Και μια μέρα περιμένω
να το ψάλλω πιο καλά
τ’ όνομά Σου με τους άλλους αδελφούς μου εκεί ψηλά.
Με αγίους και αγγέλους
θα ψαλλεί η νέα ωδή
και το ένδοξο όνομά Σου,
στους αιώνες θ’ αντηχεί.
