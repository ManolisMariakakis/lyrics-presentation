Μες στης ζωής τα μονοπάτια,
διαβάτης είμαι και φτωχός.
Τον Ουρανό πάντα κοιτάζω
εκεί που είναι ο Χριστός.

Αυτός η μόνη μου ελπίδα,
με περιμένει εκεί ψηλά.
Αυτός μονάχα είν’ η χαρά μου
εδώ στον κόσμο χαμηλά.

Σαν θα διαβώ τον Ιορδάνη
και στους Πυλώνες σαν βρεθώ,
τότε θα δω τον Κύριό μου,
γιατί παιδί Του είμ’ εγώ.

Σ’ αυτή τη γη οι τρικυμίες
κι αν με κτυπούν κι οι κεραυνοί,
έχω εγώ χρυσή πατρίδα,
με καρτερούν οι Ουρανοί.
