Η ψυχή μου ψηλά φτερουγίζει
στης αγάπης τη μόνη Πατρίδα,
όπου λείπουν ο πόνος κι η θλίψη
κι η χαρά τ’ Ουρανού αντηχεί.

Όλα εδώ μέσα στην αμαρτία
ρημαγμένα, βουβά σιγοκλαίνε
κι η καρδιά μου ψηλά λαχταράει
να βρεθεί στου Θεού την αγκαλιά.

Να, την! Να, την! Η Πύλη ανοίγει,
θα βρεθώ, ναι, εκεί στα Ουράνια,
έχω πια τον Χριστό για Σωτήρα
και μπορώ να βρεθώ στον Ουρανό.

Κι η κρυφή των αιώνων ελπίδα
θα στεφθεί στην ουράνια Πατρίδα.
Κι η ψυχή σαν πουλί παραδείσιο
στους αιώνες θα ψάλλει εκεί
την καινούργια ουράνια ωδή,
του Αρνίου τη νέα ωδή,
στους αιώνες εκεί!
