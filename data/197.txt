Η  ματιά μου πάλι χάθηκε
στο απέραντο γαλάζιο,
τη φωνή Σου σαν να άκουσα
στου αγέρα το τραγούδι
και μαζί Σου ονειρεύτηκα
ένα μακρινό ταξίδι,
μέχρι εκεί που σμίγει η θάλασσα
με του ουρανού την άκρη.

Μαζί , μαζί,
μαζί θα προχωρήσουμε…
Μαζί,  μαζί
τον κόσμο θα αλλάξουμε, μαζί.

Το τιμόνι μου να κράταγες
κι εγώ πλάι να στεκόμουν
και τα λόγια Σου να άκουγα
και στο κύμα να ξεχνιόμουν…
Να’ταν η καρδιά μου θα ’θελα
πιο λευκή κι απ’ τα πανιά μου
και μ’ αγάπη να τη γέμιζες,
το καράβι να κινούσες.

Μαζί , μαζί,
μαζί θα προχωρήσουμε…
Μαζί , μαζί
τον κόσμο θα αλλάξουμε, μαζί.
