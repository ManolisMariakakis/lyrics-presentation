Βουβοί, σκυφτοί και φορτωμένοι
αργοβαδίζαμε στη γη,
ξεγελασμένοι και νικημένοι,
μέσα στην άδεια αυτή ζωή.

Νοσταλγοί είμαστε δικοί Σου,
μέσα σ’ αυτή τη χειμωνιά.
Πόθος αιώνιος στην καρδιά μας
η άνοιξή Σου η γλυκιά.

Τον παλιό το Σαμαρείτη
στους άδειους δρόμους ψάχναμε,
για να γιατρέψει τις πληγές μας
που μοναχοί ανοίξαμε.

Νοσταλγοί είμαστε δικοί Σου,
μέσα σ’ αυτή τη χειμωνιά.
Πόθος αιώνιος στην καρδιά μας
η άνοιξή Σου η γλυκιά.

Για την αγάπη ψάχναμε
και για την άδολη χαρά,
για τη στοργή που θα γεμίσει
την πονεμένη μας καρδιά.

Νοσταλγοί είμαστε δικοί Σου,
μέσα σ’ αυτή τη χειμωνιά.
Πόθος αιώνιος στην καρδιά μας
η άνοιξή Σου η γλυκιά.

Και ξάφνου μπρος μας ξεπροβάλει
του Γολγοθά η κορυφή,
και εκεί επάνω γαληνεμένη
του Ιησού μας η μορφή.

Νοσταλγοί είμαστε δικοί Σου,
μέσα σ’ αυτή τη χειμωνιά.
Πόθος αιώνιος στην καρδιά μας
η άνοιξή Σου η γλυκιά.
