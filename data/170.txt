Όμορφη μικρή βαρκούλα,
για πού σήκωσες πανί;
Έχει θάλασσα κι αγέρα
δε φοβάσαι μοναχή;

Μη με βλέπετε μικρούλα
κι αραγμένη στο γιαλό,
τ’ όνομά μου είναι πίστη
και τα κύματ’ αψηφώ.

Όμορφη μικρή βαρκούλα,
δες το πλοίο στ’ ανοιχτά,
κινδυνεύει να βουλιάξει
και συ είσαι τόση δα.

Μη με βλέπετε μικρούλα
κι αραγμένη στο γιαλό,
τ’ όνομά μου είναι πίστη
και τα κύματ’ αψηφώ.

Όμορφη μικρή βαρκούλα,
δες, σκοτείνιασε πολύ,
και το κύμ’ αγριεμένο
σε χτυπά εδώ κι εκεί.

Μη με βλέπετε μικρούλα
κι αραγμένη στο γιαλό,
τ’ όνομά μου είναι πίστη
και τα κύματ’ αψηφώ.
