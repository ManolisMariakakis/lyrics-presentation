Κύριε, Πατέρα μου, θέλω και εγώ
στο δικό Σου θέλημα
με χαρά να ζω.
Με το νου και την καρδιά
κι όλη την ψυχή,
Κύριε, να Σ’ αγαπώ
σ’ όλη τη ζωή.

Κύριε, Πατέρα μου, θέλω και εγώ
το δικό Σου πρόσωπο
να 'χω οδηγό.
Μες στο φως το θεϊκό
καθεμιά στιγμή,
Κύριε, να περπατώ
σ’ όλη τη ζωή.

Κύριε, Πατέρα μου, θέλω και εγώ
πάντα να Σ’ ομολογώ
όπου κι αν βρεθώ.
Στον αγρό Σου ταπεινά
κάτω δω στη γη
να υπηρετώ πιστά
σ’ όλη τη ζωή.
