Όπως το ελάφι  πάντα
μέσα στα βουνά ποθεί
τρέχοντα νερά για να’ βρει
λίγο να ξεδιψαστεί,
έτσι κι η καρδιά μου πάντα
κλαίει και ζητεί να δει,
τον Κύριο τον Άγιο,
έστω και για μια στιγμή.

Όταν ο εχθρός με λύσσα
σκύβει μες στ’ αυτί κρυφά
και με πονηριά μου λέει:
“πού ‘ναι ο Θεός σου πια;”,
στρέφω το δειλό μου βλέμμα
προς τον Ουρανό ψηλά,
στον Κύριο των ταπεινών
για να βρω παρηγοριά.

Τότε κι η καρδιά μου λέει:
“ξέχασες πόσες φορές,
σ’ έσωσε από φουρτούνες
κι από μαύρες συμφορές;
Έλπιζ’ επί το Θεό σου”,
με αγκάλες ανοιχτές
ο Κύριος σε προσκαλεί
σε αθάνατες χαρές.
