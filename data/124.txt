Κύριε, στην αγάπη Σου θα τρέξω,
είν’ απαλή, σαν αύρα πρωινή.
Σαν τρυφερά μου κράζεις να διαλέξω,
στην απλωσιά, ζωή αληθινή.

Κύριε, θέλω Συ να με διδάξεις
να Σ’ αγαπώ με όλη την καρδιά.

Κύριε, στην αγάπη Σου γυρεύω
να βρω για την ψυχή μου λευτεριά.
Δεν είν’ δεσμά όσο την αγναντεύω,
έχει πελάγου μακρινού θωριά.

Κύριε, θέλω Συ να με διδάξεις
να Σ’ αγαπώ με όλη την καρδιά.

Κύριε, στην αγάπη Σου ατενίζω
να βρω δικαιοσύνη καθαρή.
Μονάχα στο σταυρό την αντικρίζω,
αληθινή, γεμάτη θαλπωρή.

Κύριε, θέλω Συ να με διδάξεις
να Σ’ αγαπώ με όλη την καρδιά.
