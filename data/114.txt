Λυτρωμένοι του Χριστού,
ψάλλετε μαζί μας
το τραγούδι τ’ ουρανού
και της λευτεριάς.
Η χαρά της λύτρωσης
πάλλει τη φωνή μας,
η γλυκιά αγάπη Του
άγγιξε και μας.

Λυτρωμένοι του Χριστού,
ψάλλετε μαζί μας,
σ' ένα δρόμο όμορφο
μπρος μας οδηγεί
της ζωής ο Αρχηγός,
ο καλός ποιμένας,
σε λιβάδια χλοερά,
δροσερή πηγή.

Λυτρωμένοι του Χριστού,
ψάλλετε μαζί μας,
τ’ ακριβό καμάρι μας
είν’ ο Γολγοθάς.
Λάφυρο του Ιησού
είναι η ζωή μας,
δώρο μας η νέα γη
της κληρονομιάς.

Λυτρωμένοι του Χριστού,
ψάλλετε μαζί μας
θούρια στο νικητή
που έρχεται για μας.
Δόξα στου Θεού τον Γιο,
το θριαμβευτή μας,
που με αίμα στο σταυρό
λύτρωσε κι εμάς.
