Αδέρφια τ’ ουρανού,
παιδιά της χάρης,
εργάτες του Χριστού
στον κόσμο θα 'στε.

Γερά στα χέρια σας τ’ αλέτρι πιάστε,
το σπόρο ρίξετε το θαυμαστό.
Παντού κηρύξτε, παντού φωνάξτε
ψυχές αθάνατες στο Χριστό.

Τον ύμνο της σποράς,
αδέρφια, ψάλτε,
ενώστε τις καρδιές,
δώστε τα χέρια.

Στου κόσμου τη νυχτιά να βγουν αστέρια,
για το Χριστό καρπός, στάχυ μεστό.
Αγάπη φέρνουμε, αγάπη πλέρια,
ψυχές αθάνατες στο Χριστό.
