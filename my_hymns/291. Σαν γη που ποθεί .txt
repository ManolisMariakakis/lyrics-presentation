Σαν γη που ποθεί
του Μαγιού τη βροχή
εσένα Χριστέ μου, διψά η ψυχή
Ω, στάλαξε μέσα μου θείες χαρές,
ας έρθουν της χάρης Σου
αύρες γλυκές

Ω Λυτρωτή μου Σ' αγαπώ
με όλη την καρδιά
το πρόσωπό Σου λαχταρώ,
κοντά Σου βρίσκω τη χαρά.

Σαν στάχυ που γέρνει
στο χώμα δειλά,
μπροστά σου λυγά η δική μου καρδιά
γεμάτη με μύρα λατρείας, ψαλμούς,
ας φτάσει ο ύμνος μου
στους Ουρανούς

Ω Λυτρωτή μου Σ' αγαπώ
με όλη την καρδιά
το πρόσωπό Σου λαχταρώ,
κοντά Σου βρίσκω τη χαρά.

Σαν το περιστέρι
του Νώε πετώ
κοντά Σου Σωτήρα, ειρήνη να βρω,
Δεν βρήκα στη γη αποκούμπι, κλωνί
μες στην αγκαλιά σου
το φως, η ζωή

Ω Λυτρωτή μου Σ' αγαπώ
με όλη την καρδιά
το πρόσωπό Σου λαχταρώ,
κοντά Σου βρίσκω τη χαρά.
