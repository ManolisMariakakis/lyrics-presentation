Σαλεύουν δάφνες, δακρύζουν μάτια,
στο διάβα του Λυτρωτή
Μικροί μεγάλοι καλωσορίζουν
τον μέγα θριαμβευτή.
Στης αμαρτίας τη χώρα σκορπά
το φως Του γλυκά
Κι απ΄ τις θλιμμένες μορφές μας φεύγει του πόνου η σκιά.

Κάποτε σκλάβοι της αμαρτίας,
τώρα ελεύθεροι πια,
Σου υποσχόμαστε πίστη,
Χριστέ αιώνια, βαθειά.

Κι αν ποτισμένες από τον πόνο,
είν΄ οι καρδιές μας Χριστέ,
Σαν τις καμπάνες γλυκοσημαίνουν
και περιμένουν Εσέ.
Ω! να σκιζόνταν τα ουράνια
κάποιαν ημέρα γλυκιά,
Και να ερχόσουν με δόξα
για να μας πάρεις ψηλά.

Κάποτε σκλάβοι της αμαρτίας,
τώρα ελεύθεροι πια,
Σου υποσχόμαστε πίστη,
Χριστέ αιώνια, βαθειά.

Στενάζει γύρω όλη η φύση,
δεμένη μες τη φθορά
Σε μας ακόμα τους λυτρωμένους
είναι ο πόνος κοντά.
Μα να που τώρα διαβαίνεις,
έρχεσαι θριαμβευτής
για ν΄ απαντήσεις στους πόθους
κάθε πιστής Σου ψυχής.

Κάποτε σκλάβοι της αμαρτίας,
τώρα ελεύθεροι πια,
Σου υποσχόμαστε πίστη,
Χριστέ αιώνια, βαθειά.
