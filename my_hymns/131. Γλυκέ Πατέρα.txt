Γλυκέ Πατέρα, πώς θα μπορούσα
αλλιώς να ζήσω και γι’ άλλα να μιλώ,
μες στην καρδιά
που η στοργή Σου ταξιδεύει
μια εικόνα μόνο μ’ έφερες να δω:

Όλη μου η ζωή να ‘ν’ ένα παιδί
που τρέχει ευχαριστώ για να Σου πει
με άδεια χέρια και Συ να είσαι
πονετικός Θεός μες στη ζωή!

Γλυκέ Πατέρα, μια τέτοια αγάπη
ζητούσα μόνο να μπορώ να ζω,
να μ’ αγκαλιάζεις και μες στο φως Σου
κι εγώ να μάθω πώς να αγαπώ.

Γλυκέ Πατέρα, ο κόσμος όλος
μια τέτοια αγάπη γυρεύει στη ζωή,
να λυτρωθεί
και τους φόβους ν’ ακουμπήσει,
μα τέτοια αγάπη έχεις μόνο Εσύ.

Να ‘ταν μια στιγμή τόσο καθαρή,
ο άνθρωπος στη χάρη Σου να δει
πως είσαι η αγάπη μέσα στην πλάση,
το φως που ανθίζει πάνω απ’ την αυγή.
