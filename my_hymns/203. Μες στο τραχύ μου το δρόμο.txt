Μες  στον τραχύ μου το δρόμο
να με κρατάς απ’ το χέρι.
Χωρίς Εσέ ,Κύριέ μου ,
είναι βαρύς ο Σταυρός.

Και τα βουνά χαμηλώνουν
των θλίψεών μου μ’ Εσέ,
σύννεφα σαν με κυκλώνουν,
ο ήλιος είσαι για με.

Με της ψυχής μου τα μάτια,
όταν Εσένα κοιτάζω ,
καθόλου εγώ δεν διστάζω
να προχωρήσω μπροστά.

Και τα βουνά χαμηλώνουν
των θλίψεών μου μ’ Εσέ,
σύννεφα σαν με κυκλώνουν,
ο ήλιος είσαι για με.

Ώσπου να φτάσω στο τέρμα,
μπρος στην Ουράνια την πύλη,
κράτα με από το χέρι,
ω Κύριέ μου, Εσύ.

Και τα βουνά χαμηλώνουν
των θλίψεών μου μ’ Εσέ,
σύννεφα σαν με κυκλώνουν,
ο ήλιος είσαι για με.
