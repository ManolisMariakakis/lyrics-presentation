Απέραντος κάμπος,
χωράφια πολλά
με στάχυα που γέρνουν βαριά
προβάλλουν εμπρός μου
και κάποια φωνή
ακούω να με προσκαλεί.

Με καλεί για να τρέξω κι εγώ
και μες στη δουλειά να βρεθώ.
Να κάνω μεγάλη κι εγώ θημωνιά
απ’ όσα θερίσω σπαρτά.

Ο Κύριος στέκει
ολόρθος μπροστά
και με πονεμένη ματιά
κοιτάζει τον κάμπο και μένα καλεί
να τρέξω για κάποια ψυχή.

Με καλεί για να τρέξω κι εγώ
και μες στη δουλειά να βρεθώ.
Να κάνω μεγάλη κι εγώ θημωνιά
απ’ όσα θερίσω σπαρτά.

''Μεγάλος ο κάμπος''
μου λέει ο Χριστός
''μα πού 'ναι ο δικός σου αγρός;
Από το χωράφι που σου ’λαχε εδώ
Εγώ περιμένω καρπό''.

Με καλεί για να τρέξω κι εγώ
και μες στη δουλειά να βρεθώ.
Να κάνω μεγάλη κι εγώ θημωνιά
απ’ όσα θερίσω σπαρτά.
