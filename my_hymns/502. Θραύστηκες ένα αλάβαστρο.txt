Θραύστηκες ένα αλάβαστρο
στου Γολγοθά τον άκμονα
μύρο ζωής βαρύτιμο
αγάπης  κι ομορφιάς.

Κι όλους μας μας αφύπνισες σε μια αυγή ανοιξιάτικη.
Καθώς μας επροσφέρθηκες ουράνιας ευωδιάς.

Έλα Χριστέ η ελπίδα μας
και φώτιζε  τον δρόμο μας.
Με τη Λαμπρή σου Ανάσταση
Στη σκοτεινή νυχτιά.

Κι έφυγες μα η θύμηση
όνειρο ολοζώντανο
Μέσα μας γιγαντώνεται
με τους καυτούς μας πόθους.

Θρόνιασες την εικόνα Σου κατάντικρυ  στα μάτια μας.
Ίνδαλμα της λατρείας μας
να σε θωρούμε Ατέλειωτα

Έλα Χριστέ η ελπίδα μας
και φώτιζε  τον δρόμο μας.
Με τη Λαμπρή σου Ανάσταση
Στη σκοτεινή νυχτιά.
